API Manifesto

1. Palvele digitaalisesti
Rajapinnat ovat kanava palvella erilaisia sidosryhmiä sähköisesti. Kaikki ohjelmistot siirtävät tietoa rajapintojen läpi. Organisaatioita tulisi ohjata taloudellisesti tuottamaan hyvää palvelua API:en avulla. API:t ovat tehokas tapa luoda arvoa ja ne mahdollistavat ketteryyden digitaalisissa palveluissa. API on edellytys digitaalisten ekosysteemien luomiselle ja skaalaamiselle.

2. Suosi avoimuutta
Avoimuus tuottaa yleensä parempaa laatua. Avoimuus palvelee paremmin ja lisää ketteryyttä. Avoin sisällön lisenssi mahdollistaa innovoinnin ja uudelleenkäytön myös liiketoiminnassa. Katso myös avoimen rajapinnan määritelmä osoitteesta: http://avoinrajapinta.fi. Järjestelmähankintoihin sisällytetään avoin rajapinta aina kun mahdollista.

3. Saavutettavuus on hyvästä
Laatu tarkoittaa hyvää saavutettavuutta. Rajapinnan kohdalla sillä tarkoitetaan helppoa löydettävyyttä ja helppoa käyttävyyttä. Rajapinnan käytön oppii nopeasti. Siitä on olemassa hyvä ajantasainen dokumentaatio, jonka löytää nopeasti. Hyvässä dokumentaatiossa myös runsaasti käytönnönesimerkkejä rajapinnan hyödyntämisestä.

4. Mittaa, opi palautteesta ja iteroi
Sitä saat, mitä mittaat. Rajapinnan mittaaminen on palautetta, josta kannattaa oppia jatkuvasti. Palaute mahdollistaa iteraation, jolla tarkoitetaan rajapinnan jatkuvaa kehittämistä pienin askelin. API:n kehitys tulee tapahtua asiakkaiden kanssa yhteistyössä. Vain siten tiedät mitä tarvitaan ja et turhaa työtä.

5. Rakenna ja hyödynnä yhteisöjä
Rajapinnan takana oleva informaatio on harvoin täydellistä. Nopein tapa nostaa sen laatua on yhteisön apu ja palaute. Yhteisöt voivat auttaa myös koodiesimerkkejä luomalla, jotka puolestaan madaltavat käyttöönottokynnystä. Hyvien rajapintojen ympärille muodostuu elävä ja monipuolinen kaikkia hyödyttävä ja auttava yhteisö. 

6. Toteuta johdonmukaisesti
Rajapinnat tehdään johdonmukaisesti toteuttajasta ja toteutustavasta riippumatta, ei yhdenmukaisesti. Käytetään samoja suunnittelumalleja, mutta jätetään liikkumatilaa. Kaiken standardointi on mahdottomuus. Julkisen sektorin avointen rajapintojen sisältö tulee tarjota yhden lisenssin alla.

7. Tarkoituksenmukaisia kohdennettuja rajapintoja. 
API:lla on elinkaari kuten muillakin palveluilla. API suunnitellaan, toteutetaan, hyödynnetään ja poistetaan käytöstä. API on osa tämän päivän käyttöliittymäsuunnittelua, jossa huomioidaan myös sovellukset ihmisten rinnalla. Rakenna tarkkaan rajattuja, käytännöllisiä ja helposti käyttöönotettavia rajapintoja. 
